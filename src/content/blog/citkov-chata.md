---
author: Jan Jírek
title: Zakázka na Prodej Chaty v Cítkově
description: Prodej zděné chaty s malebným umístěním do 20 minut od Pardubic či Chrudimy. Kouzelné umístění chaty si rychle našlo své zájemce.
slug: /chata-citkov
---

Hledáte chatu na klidném místě, v krásné přírodě a ještě k tomu v dojezdové vzálenosti do 20 minut od Chrudimi či Pardubic?

![](https://res.cloudinary.com/dqjdfi1cx/image/upload/v1753439146/_DSC9214_q2hcis.jpg)

Nabízíme vám ke koupi zděnou chatu s vlastním pozemkem, která se nachází v klidném místě malebné obce Cítkov u Vápenného Podolu. Podsklepená jednopodlažní chata o zastavěné ploše 74 m2 se nachází na udržované svažité zahradě o celkové ploše 638 m2.

Stavba sestává z původní zděné chaty z 60. let a přístavby z roku 2000. Dominantou přízemí je prostorná místnost s krbovými kamny, která je zónově rozdělena na ložnici, odpočinkovou zónu s krbem a jídelní kout. Tato místnost je propojena s dalším menším pokojem s vlastními kamny. Oba pokoje lze udělat neprůchozí. Dále zde najdeme kuchyň, samostatnou toaletu a zádveří se vstupem do koupelny. Celková podlahová plocha obytné části činí 61,4 m2.

Svažitý terén umožnil majitelům vybudovat prostornou dílnu s dvoukřídlými vraty o ploše 23,58 m2 a světlou výškou 1,98 m, kde nechybí dostatek prostoru pro pracovní stůl. Z dílny je dále vstup do původního skladu (8,25 m2, s.v. 1,62 m). Nechybí zde ani 400V zásuvka s třífázovým jističem. Zdroj vody je řešen napojením na obecní studnu se sdílenou expanzní nádobou pro čtyři chaty. Voda se na zimní období vypíná. Lze však případně vybudovat vlastní vrt. Ohřev teplé vody je řešen průtokovými elektrickými ohřívači. Odpady jsou řešeny jímkou.

![](https://res.cloudinary.com/dqjdfi1cx/image/upload/v1753439146/_DSC9254_lcxies.jpg)

Zahrada, se západní orientací, vám zaručí slunce po celý den. Ačkoliv je ve svažitém terénu, jsou zde vybudovány rovinaté zóny, čili o posezení či grilování zde nemějte nouzi.

Na zahradě se dále nachází dřevěný přístřešek pro zahradní nástroje a dřevník s nasekaným dřívím.

![](https://res.cloudinary.com/dqjdfi1cx/image/upload/v1753439147/_DSC9261_ggnirn.jpg)

Lokalita je územním plánem schválena pro rodinnou rekreaci s koeficientem zastavěnosti do 30% plochy pozemku a to stavbami o max. jednom podlaží + obytným podkrvím.

![](https://res.cloudinary.com/dqjdfi1cx/image/upload/v1753439146/_DSC9211_byvv8u.jpg)

Občanská vybavenost se nacházi ve Vápenném Podolu a Heřmanově Městci.

Pozn. Momentálně probíhá zápis vybudované přístavby do katastru nemovitostí.

Rekreační objekt lze financovat hypotečním úvěrem.

Kouzlo místa poznáte na prohlídce. 

Na viděnou v Cítkově.

![](https://res.cloudinary.com/dqjdfi1cx/image/upload/v1753439146/_DSC9206-Edit_xc8fyh.jpg)

![](https://res.cloudinary.com/dqjdfi1cx/image/upload/v1753439146/_DSC9201-Edit_zxpwdu.jpg)
